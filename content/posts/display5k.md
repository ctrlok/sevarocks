+++
title = "Чи 5к монітор вартий того"
date = "2025-11-16"
description = "Тестування 5к монітору і порівняння його з 4к + фотографії пікселів тексту"
[extra]
og_image = "https://static.seva.rocks/images/display/displ8px.png"
+++

Влітку в мене почав вмирати старенький Dell 27UD88 — один з самих бюджетних 4к моніторів свого часу. Як і моя бабуся, яка перед смертю усюди бачила тіні минулого, він показував відбитки старих іконок і залишки набраного тексту після того, як я перемикав його на інше зображення. Моє життя стало для нього дуже поспішним, щоб встигати, але це життя. 

І, тому що я, як і ви, проживаю свої миті вдивляючись в сяйнистий прямокутник (а не в обличчя дітей, дружини, друзів, батьків), і ще й тому, що у дружини нещодавно була зарплата, а в мене в грудні буде день народження — я взяв на тестування найдешевший з сучасних 5к 27″ моніторів — якийсь там ProArt [^1]

[^1]: Насправді першим я думав спробувати 4к 120hz miniled (також без реклами моделей), але дякуючи підписникам телеграму «Сєводоканал», вирішив почати з 5к.

### Щільність пікселів і масштабування шрифтів. 

Існує повір’я, що макбуки не вміють в 4к і якщо в вас 4к монітор, то використовувати його треба тільки з роздільною здатністю 1080p. Я в це не вірив і за допомогою Lunar скейлив свій 4к монітор до будь-якої роздільної здатності з hidpi. Бачив різницю з дисплеєм макбука, але що поробиш, не буду ж я новий монітор купляти.

Але вже маючи на руках 5к — побачив різницю і вирішив пофоткати пікселі, щоб розібратись чому саме на 4к мутні шрифти. 

## 8px fonts 
Ось як виглядають 8px шрифти в різних розльдільностях: 

![8px fonts](https://static.seva.rocks/images/display/displ8px.png)

Як можна побачити, 8 піксельні шрифти потребують товщини мінімум в один піксель і в 4к × 1440p їх буквально не вистачає, що емулюється дещо сірим кольором. Також літера "к" виглядає наче вона усвідомила усю тугу українського народу і їй вже більше нічого не треба, хіба що дума під бандуру і 8-годинний сон упродовж року.

> [!NOTE]
> Неможливість відобразити субпікселі на моніторі то може і заводьский брак, але ні. У інтернеті не так і багато фотографій пікселів тексту на будь-яких операційних системах і мені прям дуже цікаво як це вирішується в лінуксі і вінді. 

А ось 4к 1080p нічим не відрізняється від 5k 1440p (крім помираючої матриці та щільності білих пікселей, що має бути до дупи)

## 16px fonts 

![16px fonts](https://static.seva.rocks/images/display/displ16px.png)

На розмірі в 16px ситуація вже краща, але все одно можна побачити що шрифтам не вистачає пікселів. Особливо це помітно на "ui" - тому що воно намагається три пікселі втиснути в півтора і робить що може, чесно, але виходить не дуже. 

![Показує тільки окремі літери UI](https://static.seva.rocks/images/display/ui.png)

## Висновки
Якщо вам потрібна роздільна здатність більш ніж 1080p на 27", то має сенс подивитись на 5к дисплеї. Наскільки мені відомо, зараз за притомні гроші нема 5к 120hz miniLed/oled, що, згоден, зрада, але усе зрада, краще Стерненку задонадьте. Може в наступному році вийде 5к×120hz від епла, але то для богів. А для простих людей навіть 5к×60Hz виглядає притомно і для звичайної роботи, мабуть, і досить. 

Альтернативний варіант — не купляти окуляри. Пам’ятаю рік назад шрифти були такі сіренькі, гладенькі. Хоча шия дещо боліла від постаті гусака, але тут кожен вирішує сам(а) для себе. Може у вас шия сильніша за мою.

{{ tg(id="UkropsDigest/705")}}